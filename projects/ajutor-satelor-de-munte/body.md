Recent, am realizat un proiect în satele de munte, ajutând comunitățile izolate și, în special, pe cei mai în vârstă care au suferit mult din cauza unor incendii.

## Un drum lung, dar cu o misiune importantă

Pe data de 4 iunie 2024, voluntarii noștri de la Hintermann Charity au plecat de acasă la ora 11 pentru a aduce sprijin celor din satele izolate. 

A fost un drum lung și obositor, de aproximativ 500 de kilometri, parcurs în 10 ore, incluzând drumuri pietruite și neamenajate.

Proiectul nostru a fost susținut de Auchan și Panfood, care ne-au donat pachete alimentare și produse de curățenie.

Pachetele au inclus produse alimentare: făină, mălai, zahăr, conserve, borcane, orez, macaroane, supă instant, biscuiți Lica, turtă dulce și produse de curățenie: detergenți, geluri de duș, periuțe de dinți, hârtie igienică.

![Pachet alimentar](/image10.webp)

## Povestiri emoționante și recunoștință

Am întâlnit familii a căror case au fost distruse de flăcări, lăsându-le fără adăpost. 

![Casă în reconstrucție](/image6.webp)

Prima familie a reușit, cu ajutorul copiilor, să reconstruiască jumătate de casă, dar a doua familie, formată din persoane în vârstă de peste 80 de ani, nu a avut resursele necesare pentru a se reface.

"Vă mulțumim că ați ajuns până aici la noi unde nu ajunge nimeni," ne-a spus doamna Marioara, una dintre persoanele pe care le-am ajutat, cu lacrimi în ochi.

## Întâmplări pe drumurile de țară

Pe drum, am fost nevoiți să ocolim lucrări și ne-am trezit pe drumuri pietruite și pustii, unde nu am întâlnit pe nimeni timp de kilometri întregi. 

În cele din urmă, am ajuns într-un cătun pe vârful dealurilor, cu case răsfirate. 

Acolo, am văzut haine de copii puse la uscat și am întâlnit o tânără mamă cu un copil de un an și jumătate, al cărei soț muncea departe de casă.

I-am oferit un pachet alimentar, iar reacția ei a fost de profundă emoție și recunoștință. 

Această întâlnire ne-a arătat cât de mare este nevoia de ajutor în aceste comunități izolate.

![Tânără mamă](/image1.webp)

## Impact și mulțumiri

Prezența noastră a adus zâmbete și speranță în viețile celor din satele de munte. 

Mulțumim din suflet sponsorilor noștri, Auchan și Panfood, pentru sprijinul lor generos, care a făcut posibil acest proiect.

Vă îndemnăm să donați orice puteți si să urmăriți activitatea noastră, care va aduce un nou început familiilor aflate în nevoie.
