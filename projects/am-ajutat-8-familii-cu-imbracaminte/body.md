În preajma sărbătorilor pascale, în colaborare cu Humana, am inițiat campania „Fire de compasiune”, un proiect dedicat sprijinirii a opt familii nevoiașe cu articole de îmbrăcăminte din magazinele Humana.

Prin colaborare cu asistenți sociali din Brașov, am selectat cele opt familii care urmau să beneficieze din această inițiativă, după criterii cum ar fi nivelul veniturilor, numărul de copii și situația generală a fiecărei familii.

Campania s-a desfășurat pe parcursul unei săptămâni, timp în care membrii noștri s-au asigurat de toate detaliile logistice pentru asigurarea succesului acestei inițiative.

Membrii echipei au vizitat fiecare familie acasă, oferindu-le transport către cel mai apropiat magazin Humana. 

Am vrut ca toate familiile, indiferent de localizarea lor, să aibă acces la această oportunitate.

La sosirea în magazin, fiecare familie a reușit să selecteze haine potrivite pentru gusturile și nevoile lor, într-un cadru prietenos și primitor.

![Familie beneficiari](/image5.jpg)

După finalizarea cumpărăturilor, fiecare familie a fost transportată înapoi acasă, încărcată de cadouri și speranță.

Dorim să exprimăm mulțumiri către Humana, pentru contribuția semnificativă la succesul acestei campanii.

Adresăm o invitație deschisă tuturor celor care vor să se alăture acestei cauze nobile.

Vă încurajăm să donați orice puteți și să susțineți inițiativele noastre viitoare, contribuind la răspândirea compasiunii în comunitatea noastră.
